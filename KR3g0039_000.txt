# -*- mode: mandoku-view; -*-
#+TITLE: 星命總括
#+DATE: 2015-08-24 23:12:55.950871
#+PROPERTY: ID KR3g0039
#+PROPERTY: BASEEDITION WYG    
#+PROPERTY: JUAN 提要
<pb:KR3g0039_WYG_000-1a>¶
欽定四庫全書　　　　子部七¶
　提要¶
　　星命總括三卷　　　　術數類五(命書相書之/屬)¶
　　　　(臣/)等謹案星命總括三卷舊本題遼耶律純¶
　　　　撰有純原序一篇末署統和二年八月十三¶
　　　　日自稱為翰林學士奉使髙麗議地界因得¶
　　　　彼國國師傳授星躔之學云云按統和為遼¶
　　　　聖宗年號遼史本紀其年無遣使髙麗事其¶
<pb:KR3g0039_WYG_000-1b>¶
　　　　二國外紀但稱統和三年詔東征髙麗以遼¶
　　　　澤沮洳罷師亦無遣使議地界之文遼代貴¶
　　　　仕不出耶律氏蕭氏二族而遍檢列傳獨無¶
　　　　純名殆亦出于依托也文淵閣書目載有是¶
　　　　書一部不著冊數菉竹堂書目作五冊又不¶
　　　　著卷數外間别無傳本惟永樂大典所載始¶
　　　　末完具然計其篇頁不足五冊之數或葉盛¶
　　　　所記有訛歟中間論議精到剖析義理徃往¶
<pb:KR3g0039_WYG_000-2a>¶
　　　　造微為術家所宜&KR0257;考惟所稱宫有偏正則¶
　　　　立説甚新而騐之殊多&KR0446;忤盖天道甚逺非¶
　　　　人所能盡測故言命者但當得其大要而止¶
　　　　茍多出竒思曲意揣度以冀無所不合反至¶
　　　　扵窒塞而不可通矣術家流弊往往坐此讀¶
　　　　者取其所長而畧其繁瑣可也乾隆四十六¶
　　　　年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3g0039_WYG_000-2b>¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3g0039_WYG_000-3a>¶
原序¶
大遼統和二年翰林學士耶律純以議地界事奉國書¶
使於髙麗遼東至其國頗聞國師精於星躔之學具重¶
幣設威儀求見屢請不從一日自請於髙麗國王曰臣¶
奉國書來此稔聞國師富於道徳星命之學願借玉音¶
得遂一見以請所學何啻昌黎之遇大顛也國王遂命¶
一見既見之後往復數囘前請曰微生跧伏北方聞國¶
師深於星命之度今日天幸得瞻毫相願北面從師聞¶
<pb:KR3g0039_WYG_000-3b>¶
以一二以聳北方之學者亦是三生夙昔之幸不知可¶
乎國師曰何不可之有但學士平生論學有何所得吾¶
與學士從長商㩁而已何以師為曰膚學得於生尅制¶
化之外亦有十條前有六條㸔根本後四條㸔流年其¶
一曰太嵗尊神加臨管攝其二曰無中有曜弱處髙强¶
其三曰得經失次細辨盈虛其四曰身傍母吉傍鬼者¶
㐫其五曰同宫千里異宫尺寸其六曰黨母福多藏鬼¶
禍大其七曰元守雖詳流年猶急其八曰當生變曜流¶
<pb:KR3g0039_WYG_000-4a>¶
年變星其九曰限倂諸煞貴禄不臨其十曰流年諸星¶
無忽柔曜此十條者各有詳註未審如何國師曰十條¶
之説抑末矣本之則無今學士談星根本以宫主為重¶
耶度主為重耶曰得於平昔之講明以宫度兼論不可¶
用一而廢一也國師笑曰宫度兼論吾恐子於星度胷¶
中不能自斷何以斷人之禍福也且如命躔丑宫之牛¶
度宫土度金限行遇火一生一尅何以為斷又如命坐¶
寅宫尾火度木宫大限行遇水一生一尅何以為斷於¶
<pb:KR3g0039_WYG_000-4b>¶
禍福何慿遂再進曰願棄所學而從師求教師曰吾嘗¶
以近世談星者言宫不知度言度不知宫二者胥失矣¶
吾於海上異人授我以偏正之垣於二十八宿之中分¶
之曰一太陽五太隂六木六土六水二火二金之説學¶
士曾聞之乎曰未也國師曰人生於地日月五行見於¶
天其生值此七曜之吉則一生享福安榮遇七曜之㐫¶
則一生廹&KR0713;百不如意日月五星其為物也於天地間¶
最大於天下萬物日主晝月主夜乃天之眼目也在天¶
<pb:KR3g0039_WYG_000-5a>¶
有五星在地有五行人生在世五者一日不可缺觀星¶
談命苟不知此根本則為徒然徒學宫度兼論之術何¶
以决人之禍福故十二宫有偏正之垣子宫以虚日䑕¶
為正垣䑕乃子垣之宫神非正垣而何也丑宫牛金牛¶
寅宫尾火虎卯宫房日兎辰宫亢金龍巳宫翼火蛇午¶
宫星日馬未宫鬼金羊申宫觜火猴酉宫昴日雞戌宫¶
婁金狗亥宫室火猪皆本宫之正垣此為千古不易之¶
論此談星之大根本可不盡知要妙哉所謂一太陽者¶
<pb:KR3g0039_WYG_000-5b>¶
太陽君象天無二日民無二主惟星日馬乃太陽之正¶
垣五太隂者后妃之象后妃嬪衆多宜太隂之五也故¶
以鬼金羊為太隂之正垣其餘張心危畢月皆偏垣之¶
月也六木者寅宫尾火虎亥宫室火猪為木正垣其餘¶
斗奎井角皆偏垣之木也六土者子宫虛日丑宫牛金¶
為土正垣其餘女氐胃栁皆偏垣也六水者巳宫翼火¶
申宫觜火為水之正垣也其餘箕壁參軫水皆偏垣也¶
二火者卯宫房日戌宫婁金為火之正垣二金者辰宫¶
<pb:KR3g0039_WYG_000-6a>¶
亢金酉宫&KR0295;日為金之正垣天地之間水木土隨寓而¶
有隨所居而可得木滿山林土滿寰宇水滿江河隨處¶
皆有至於金火則不可多得焉只有二火二金使金火¶
如木水土之多則天下嘗有持刄縦火之患耳豈不為¶
世道憂吾有偏正垣七政論幷日月並明説計八篇又¶
有二百字真經二十五題詳於學士十條者學士所舉¶
十條人常聞常知也吾之諸論其金火者人所未聞未¶
知也今以授子子欲行之當誓於天地鬼神不可輕泄¶
<pb:KR3g0039_WYG_000-6b>¶
此天機𤣥妙吾得海上異人所傳而未嘗泄今子得吾¶
之所傳若不寳而重之必招譴於天不可逃也乃對師¶
焚香設誓三日後國師遂以諸論八篇與夫二百字真¶
經二十五題授之百拜而寳之大遼統和二年八月十¶
三日耶律純自識¶
